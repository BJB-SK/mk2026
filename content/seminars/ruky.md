---
title: "Čo držíš v rukách?"
track: "Viera"
duration: "2 hod"
instructor: "Beny Šramo"
---

Všetci držíme v rukách množstvo darov – čas, talenty, financie, vzťahy či prírodu. Verím, že každý z týchto darov nám Boh zveril s konkrétnym zámerom. Aj ja sám sa učím rozmýšľať nad tým, ako ich spravujem, a práve na túto cestu hľadania vás pozývam na seminár „ČO DRŽÍŠ V RUKÁCH?“

Spoločne sa pozrieme na to, čo nám Boh dal, prečo nám to dal a ako s tým môžeme narábať tak, aby to prinášalo život, radosť a naplnenie Božieho plánu. Pozývam vás objavovať spolu so mnou, čo znamená zodpovedne a s dôverou spravovať to, čo držíme vo svojich rukách.
